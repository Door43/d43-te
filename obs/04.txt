====== 4. అబ్రాహాముతో దేవుని నిబంధన ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

జలప్రళయం తర్వాత అనేక సంవత్సరాలకు భూమి మీద మరల జనాభా పెరగసాగింది మరియు మనవజాతి మొత్తానికి ఒకే భాష ఉండింది.మానవులు మరల దేవునికి అవిధేయత చూపసాగారు.జనాభివృద్ధి పొంది భూప్రపంచాన్ని నింపేదానికి బదులుగా వారంతా ఒకే చోట పోగై ఒక మహా కట్టడాన్ని నిర్మించసాగారు. {{https://api.unfoldingword.org/obs/jpg/1/en/360px/obs-en-04-02.jpg?direct&}}

వారు గర్వించి దేవుని ఆజ్ఞలను దిక్కరించారు.ఆకాశాన్ని తాకే ఒక గోపురాన్ని కట్టడం మొదలు పెట్టారు.వారిని అలాగే వదిలేస్తే వారంతా ఏకమై ఇంకా ఎక్కువైనా చేడుతనాన్ని జరిగించడం ఖాయమని దేవుడు చూసాడు. {{https://api.unfoldingword.org/obs/jpg/1/en/360px/obs-en-04-03.jpg?direct&}}

కాబట్టి అయన వారి భాషని తారుమారు చేసి అనేక భాషలు పుట్టించాడు.అలా భాషలవారీగా మానవ జాతిని భూమి మీద చెదరగొట్టాడు.వారు కట్టిన ఆ మహా పట్టణం పేరు బాబేలు అంటే "తారుమారు" అని అర్థం.

{{https://api.unfoldingword.org/obs/jpg/1/en/360px/obs-en-04-04.jpg?direct&}}

చాలా కాలం తర్వాత దేవుడు అబ్రాము అనే వ్యక్తితో మాట్లాడి,'నీ దేశాన్ని,నీ పరివారాన్ని వదిలి, నేను నీకు చూపించబోయే దేశానికి వెళ్లు' అన్నాడు. {{https://api.unfoldingword.org/obs/jpg/1/en/360px/obs-en-04-05.jpg?direct&}}

కాబట్టి అబ్రాము విధేయుడై తన భార్య శారాయి,తన దాసులు,పశులమందలతో కూడా దేవుడు తనతో చెప్పిన కనాను దేశానికి ప్రయాణమైయ్యాడు.కనానులో అబ్రాము చాలా సంవత్సరాలున్నాడు.అక్కడ దేవుడు అబ్రాముతో ఒక నిబంధన చేసాడు.

{{https://api.unfoldingword.org/obs/jpg/1/en/360px/obs-en-04-06.jpg?direct&}}

దేవుడు అబ్రాముతో,'నీవున్న ఈ దేశాన్ని చూడు,దీనిని నీకూ,నీ వారసులకు స్వాస్థ్యంగా ప్రసాదిస్తాను. నిన్ను ఆశీర్వదించి నీ పేరును ప్రఖ్యాతిగాంచినదిగా చేస్తాను'అని అన్నాడు.

{{https://api.unfoldingword.org/obs/jpg/1/en/360px/obs-en-04-07.jpg?direct&}}

'నేను నీకు దేవుడని నీతో కూడ వుండి నిన్ను ఆశిర్వదించే వారిని ఆశిర్వదిస్తాను.నిన్నుశపించే వారిని శాపిస్తాను.నీ సంతానాన్ని గొప్ప దేశంగా చేస్తాను.అంతేకాదు ప్రపంచంలోని సకల దేశ ప్రజలు నీ మూలంగా ఆశిర్వదింపబడతారు.' అని చెప్పి ఈ నిబందనకు గుర్తుగా కుటుంబంలోని ప్రతి పురుషున్ని సున్నతి చేసుకోవాల్సిందిగా సూచించాడు.అందుకు అబ్రాము విధేయుడయ్యాడు.

{{https://api.unfoldingword.org/obs/jpg/1/en/360px/obs-en-04-08.jpg?direct&}}

అబ్రాము దేవుణ్ణి నమ్మాడు,అబ్రాము యొక్క విశ్వాసాన్ని దేవుడు నీతిగా అంగీకరించాడు.అబ్రాము భార్య శారయి .అయితే ఆమెకు,అబ్రాముకు పిల్లలు లేరు. " అప్పుడు అబ్రాము వయస్సు 100 సంవత్సరాలు .శారా వయస్సు 90 సంవత్సరాలు .ఆమెకు పిల్లలు పుట్టడము అసాధ్యము ."అబ్రాము ఒక గొప్ప జనానికి తండ్రి అవుతాడు" అన్న దేవుడి వాగ్ధానము నెరవేరటము కూడా అసాధ్యము గానే కనపడుతుంది.కానీ వారు దేవుడి వాగ్ధానము ఫై నమ్మికవుంచి విశ్వాసముతో ఎదురుచూడసాగారు.

{{https://api.unfoldingword.org/obs/jpg/1/en/360px/obs-en-04-09.jpg?direct&}}

ఒక రోజు షాలేము రాజు మెల్కీసెదెకు  అబ్రామును కలుసుకొనేందుకు వెళ్ళాడు.సర్వోన్నతుడైన దేవునికి మెల్కీసెదెకు యాజకుడు.మెల్కీసెదెకు అబ్రామును ఆశీర్వదించి ఇలా అన్నాడు."అబ్రామా, మహూన్నతుడైన దేవుడు నీకు దీవెనలు ప్రసాదించుగాక". అబ్రాము తను తెచ్చుకొన్న  దానంతటిలో నుండి పదోవంతు మెల్కీసెదెకునకు ఇచ్చాడు.

//బైబిలు లోని ఆదికాండము 11-15 అద్యాయాల వృత్తాంతము//
