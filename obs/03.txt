====== 3. జలప్రళయము ======

{{https://api.unfoldingword.org/obs/jpg/1/en/360px/obs-en-03-01.jpg?direct&}}

నరులు భూమి మీద విస్తరింపనారంభించినప్పుడు వారు ఎంతో చెడుతనం జరిగిస్తూ,అక్రమంగ జీవించసాగారు.అలా భూలోకము బలాత్కారముతో నిండి దేవుని దృష్టిలో పూర్తిగ చెడిపోయింది.అప్పుడు దేవుడు తాను భూమిమీద నరులను చేసినందుకు నొచ్చుకొని,'నేను సృజించిన నరులను,నరులతో పాటు సృష్టి మొత్తాన్ని భూమి మీద ఉండకుండ జలప్రళయంతో తుడిచివేస్తాను'అనుకున్నాడు. {{https://api.unfoldingword.org/obs/jpg/1/en/360px/obs-en-03-02.jpg?direct&}}

అయితే దేవుని దృష్టిలో నోవాహు అనే ఒక వ్యక్తి మాత్రం నీతిమంతుడిగ కనబడ్డాడు. దేవుడు నోవాహు మీద కృప చూపించి తను భూమి మీదికి పంపబోయే జలప్రళయం గురించి చెప్పాడు. అంతే కాదు దాని నుండి రక్షణగా ఒక పెద్ద ఓడను నిర్మించమన్నాడు.

{{https://api.unfoldingword.org/obs/jpg/1/en/360px/obs-en-03-03.jpg?direct&}}

దేవుడు నోవహుతో ఈ విధముగా చెప్పాడు. చితిసారకపు మ్రానుతో నీకొరకు ఓడను చేసుకో. అరలు పెట్టి ఆ ఓడను చేసి లోపల వెలుపల దానికి కీలు పూయాలి. ఆ ఓడ మూడువందల మూరల పొడవు యాభై మూరల వెడల్పు ముప్పై మూరల ఎత్తు కలిగి ఉండాలి. ఆ ఓడకు కిటికీ చేసి పైనుండి మూరెడు కిందికి దాని ముగించాలి. ఓడ తలుపు దాని పక్క ఉంచాలి. కింది అంతస్థు రెండవ అంతస్థు మూడవ అంతస్థు గలదిగా దాని చేయాలి. నీవు, నీతోకూడ నీ కుమారులు నీ భార్య నీ కోడళ్ళు ఆ ఓడలో ప్రవేశించాలి. సమస్త జీవులలో, అంటే, సమస్త శరీరులయొక్క ప్రతి జాతిలోనివి రెండేసి చొప్పున నీవు ఓడలోనికి తేవాలి. వాటిలో మగది ఆడది ఉండాలి. 

{{https://api.unfoldingword.org/obs/jpg/1/en/360px/obs-en-03-04.jpg?direct&}}నోవాహు దేవునికి విధేయత చూపి తనూ తన ముగ్గురు కుమారులు కలిసి దేవుడు తమకు చెప్పిన విధంగానే పెద్ద ఓడను నిర్మించసాగారు. అది చాలా పెద్దది కావడంతో చాలా సంవత్సరాలు పట్టింది. దాని నిర్మాణ కాలంలో రాబోయే ప్రమాధం గురించి నోవాహు ప్రజలను ఎన్నో సార్లు హెచ్చరించి వారిని దేవుని వైపు తిరగమని బతిమాలాడు. అయితే వారు అతన్నే ఎగతాళి చేసారు. {{https://api.unfoldingword.org/obs/jpg/1/en/360px/obs-en-03-05.jpg?direct&}}

 నోవాహు అతని కుటుంబం కలిసి తమ కోసం అలాగే పశువుల కోసం కావలిసినంత ఆహారాన్ని సమకూర్చుకున్నారు. అన్ని ఏర్పాట్లు పూర్తయ్యాక దేవుడు నోవాహుతో 'నీవు, నీ భార్య, నీ ముగ్గురు కుమారులూ వారి భార్యలు;మీరంతా ఓడలోనికి ప్రవేశించండి' అన్నాడు {{https://api.unfoldingword.org/obs/jpg/1/en/360px/obs-en-03-06.jpg?direct&}}

 దేవుడు జీవరాశులన్నిట్లో నుండి ఒక్కొక్క జంటను, బలి అర్పణకు ఉపయోగపడే సాధుజీవాలనైతే ఏడు జంటలను నోవాహు ఓడలోనికి నడిపించాడు. అలా సృష్టి మనుగడ పరిరక్షణ కోసం అన్ని ఏర్పాట్లు పూర్తయి అంతా ఓడలోనికి ప్రవేశించగానే దేవుడు తానే ఆ ఓడ తలుపును మూసివేసాడు. {{https://api.unfoldingword.org/obs/jpg/1/en/360px/obs-en-03-07.jpg?direct&}}

అప్పుడు భూమిపై మొట్టమొదటి సారి మబ్బుల్లో నుండి వర్షపు చినుకులు పడసాగాయి. ఎడతెరిపి లేకుండ నలభై రాత్రింబగళ్లు భారీ వర్షం పడింది. {{https://api.unfoldingword.org/obs/jpg/1/en/360px/obs-en-03-08.jpg?direct&}}భయంకరమైన జలప్రవాహం వచ్చి భూమి మొత్తం జలమయమైంది. ఆ జలప్రళయానికి ఎత్తైన పర్వత శిఖరాలు సైతం మునిగిపోయాయి. ఓడలో ఉన్నవారు తప్ప భూమిపై ఉన్న సమస్త ప్రాణికోటి నశించిపోయింది. {{https://api.unfoldingword.org/obs/jpg/1/en/360px/obs-en-03-09.jpg?direct&}}

ఆకాశం నుండి వర్షం కురవడం ఆగిపోయింది.భూమి కింద నుండి నీళ్ళు ఉబకడం కూడా నిలిచిపోయింది.150 రోజుల తర్వాత నీళ్ళు బాగా తగ్గిపోయాయి, కాబట్టి ఓడ మళ్ళీ నేల మీద నిలిచింది.అరారాతు పర్వతాలలో ఒకదాని మీద ఓడ నిలిచింది.పదవ నెల మొదటి రోజుకు కొండ శిఖరాలు నీళ్ళకు పైగా కనపడ్డాయి.

{{https://api.unfoldingword.org/obs/jpg/1/en/360px/obs-en-03-10.jpg?direct&}}

నలభై రోజుల తర్వాత నోవహు తాను చేసిన ఓడ కిటికీ తెరిచాడు.ఒక కాకిని నోవహు బయటకు పంపాడు.అతడు నేల ఇంకా నీళ్ళతో నిండి ఉందేమో తెలుసుకోవాలని అనుకున్నాడు.నీళ్లన్నీ ఇంకిపోయి,నేల ఆరిపోయినంతవరకు ఒక చోటునుండి మరో చోటుకు ఆ కాకి ఎగురుతూనే ఉంది.

{{https://api.unfoldingword.org/obs/jpg/1/en/360px/obs-en-03-11.jpg?direct&}}

తర్వాత,నోవహు ఒక పావురాన్ని పంపించాడు. ఆరిన నేల, పావురం తెలుసుకోవాలనుకున్నాడు నోవహు.నేలమీద ఇంకా నీళ్ళు నిండి ఉండటం చేత పావురం తిరిగి ఓడలోకి వచ్చేసింది.ఏడు రోజుల తర్వాత నోవహు పావురాన్ని మళ్ళీ బయటకి పంపించాడు.ఆ మధ్యాహ్నం ఆ పావురం మళ్ళీ నోవహు దగ్గరకు వచ్చేసింది.తాజా ఓలీవ ఆకు ఆ పావురం నోటఉంది.భూమిమీద ఆరిన నేల ఉన్నట్టుగా నోవహుకు అది ఒక గుర్తు.​{{https://api.unfoldingword.org/obs/jpg/1/en/360px/obs-en-03-12.jpg?direct&}}

ఏడు రోజుల తర్వాత నోవహు పావురాన్ని మరల బయటకి పంపించాడు.అయితే ఈసారి పావురం మరల ఎన్నడూ తిరిగిరాలేదు.ఆ తర్వాత నోవహు ఓడ తలుపులు తెరిచాడు.నేల ఆరిపోయినట్టుగా నోవహు చూశాడు.​{{https://api.unfoldingword.org/obs/jpg/1/en/360px/obs-en-03-13.jpg?direct&}}

రెండవ నెల 27 వ రోజుకు నేల పూర్తిగా ఆరిపోయింది.అప్పుడు యోహోవా నోవహుతో ఇలా అన్నాడు,"ఓడ నేలమీద ఆనింది.నీవు,నీ భార్య,నీ కుమారులు,నీ కోడళ్ళు ఇప్పుడు బయటకు వెళ్ళాలి.జీవమున్న ప్రతి జంతువును,పక్షులన్నింటిని,భూమిమీద పాకే ప్రాణులన్నింటిని నీతోబాటు బయటకు తీసుకురా. దేవుడు నోవహును అతని కుమారులను ఆశీర్వదించి ఇట్లన్నాడు, "మీరు ఫలించి అభివృద్ధి పొంది భూమిని నింపండి".దేవుని మాట ప్రకారము,తన కుమారులు,తన భార్య,తన కోడళ్ళతో నోవహు బయటకు వెళ్ళాడు.

{{https://api.unfoldingword.org/obs/jpg/1/en/360px/obs-en-03-14.jpg?direct&}}

ఓడలో నుండి బయటికి వచ్చిన తరువాత నోవాహు ఒక బలిపీఠాన్ని కట్టి దానిపై పవిత్రమైన పశువుల్ని దేవునికి బలిగా అర్పించాడు. అప్పుడు దేవుడు నోవాహునూ అతని కుటుంబాన్నీ ఆశీర్వదించాడు. {{https://api.unfoldingword.org/obs/jpg/1/en/360px/obs-en-03-15.jpg?direct&}}

దేవుడు ఈ విధముగా చెప్పాడు, "మనుషుల్ని శిక్షించేందుకు ఒక పద్దతిగా మరల ఎన్నడు నేను భూమిని శపించను.మనుషులు చిన్నప్పటి నుండే దుర్మార్గులు కాబట్టి భూమిమీద జీవిస్తున్న వాటన్నింటిని మరల ఎన్నడూ నాశనం చేయను.మళ్ళీ నేను ఇలా చేయను."​{{https://api.unfoldingword.org/obs/jpg/1/en/360px/obs-en-03-16.jpg?direct&}}

దేవుడు ఆయన వాగ్దానానికి ఒక గొప్ప గుర్తు ఇచ్చాడు.దేవుని ఆ వాగ్దానానికి గుర్తే ఇంద్ర ధనుస్సు. దేవుడు,"ధనుస్సును నేను చూసినప్పుడు మీతో,భూమిమీద ఉన్న సకల ప్రాణులతో జరిగిన ఒడంబడిక నేను గుర్తుచేసుకొంటాను" అని వారితో చెప్పాడు. 

//బైబిలు లోని ఆదికాండము 6-8 అద్యాయాల వృత్తాంతము//
